PRAEFATIO.

Quum anno MDCCCLI 111 Miscellaneis philologis, quae Gymnasiorum
Batavorum doctores edebant, specimen darem novae editionis Epistolarum
Ciceronis ad Atticum, minime cogitabam me in absolvendo opere su-
scepto perpoliendisque iis, quae- per plures annos. adnotaveram, tantum
temporis esse consumpturum, ut nunc demum prior operis pars prodire
posset. Sed paucis mensibus, postquam illas tres epistolas edidi, Leovar-
dia Amstelodamum vocatus propter novi muneris gravitatem initio haec
studia Tulliana plane seposui, deinde 11011 nisi per intervalla repetere
potui. Tandem collegam nactus, qui historiam doceret, ad delicias meas
redii et consilium cepi operis urgendi, ne semper limanti et parum cla-
ris lucem dare conanti quid accideret. Itaque diuturnum laborem, ut
potui, absolvi et opus in duas partes divisum, ne libri moles lectores
deterreat, hoc anno et sequenti in lucem dare cupio.

Utar hac praefandi occasione ut moneam, quid in epistolis edendis
secutus sim, quibusque subsidiis instructus ad rem accesserim, ut alii
facile, quid ego praestare voluerim, praecipiant.

Postquam Iac. Tunstallus in epistola ad Middletonum anno MDCCXLI
data recensionem Ciceronis epistolarum ad Atticum post Petri Victorii,

Leon. lllalaspinae, Sim. Bosii, Dion. Lambini aliorumque operam deside-

