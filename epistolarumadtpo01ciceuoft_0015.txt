PRAEFATIO. XI

coniecturis facilior fui, quam in meis, quas in adnotationibus proferre
malui quam in epistolis admittere.

In enarratione praeter antiquiores interpretes, quorum adnotationes inie-
niuntur in editione Graeviana, quae prodiit Amstelodami anno MDCLXXXIV,
non sine fructu consului Mongaltium, Wielandum, Schutziuin, alios quoque
qui obiter res a Cicerone narratas illustrarunt. Atque hac in parte la-
boris licuit mihi uti commentario inedito Io. Fr. Gronovii. Ante paucos
enim annos in librorum MSS. auctione amplum volumen comparavi, quod
continet dictata in epistolas ad Atticum, quae Gronovius die XIII Fe-
bruarii MDCLXIV discipulis dictare coepit et die XVII Apr. MDCLXVI
absolvit. Adnotationes sunt pleraeque breves, captui auditorum accom-
modatae, sed Gronovio haud indignae. Iisdem ante me Io. Georg. Grae-
vius usus est, qui ipse hoc profitetur in Praefatione editionis laudatae,
sed parcius; quod ipse agnovisse videtur plura inde depromens in Ad-

dendis post P. Manutii commentarium T. II. p. 305 seqq. Ego dum
meum commentarium perpolio, summi viri adnotationes omnes legi nec
pauca ex illo fonte meis adspersi, quae rarius ad crisin, saepius ad ex-
plicationem epistolarum aliquam utilitatem habere videbantur. Nihil sumpsi
a Gronovio suppresso auctoris nomine. Non necessarium duxi eadem re-
ligione versari in omnibus, quae alii ante me viderunt et monuerunt.
Qui commentarium Graevianum aliorumve adnotationes editas cum meis
comparabit, facile inveniet, quid aliis, quid mihi debeatur. Ego nec tam
pauper sum, ut alienis pannis egeam, nec tam superbus ut alienis auxi-
liis uti nolim. Volui edere has epistolas purius, quam alii ante me fe-
cerunt, et quum verba tum res ita explicare, ut qui eas legant facilius
intelligant. Utrumque quatenus assecutus sim, alii videant.

Erunt qui me vituperent, quod in vocabulis scribendis vulgarem usum
retinuerim. Iis respondebo me non ignorare recentiori tempore multas
quaestiones orthographicas videri profligatas, sed non tantum tribuere co-
dicibus, qui plura saecula post aetatem Ciceronis scripta sunt, ut ex iis
nominum forma, quam ille, nec fortasse constanter, secutus sit — nam
quis in talibus per totam vitam eandem normam servat? ——- certo de-

monstrari possit. Etsi igitur Enchelei-0 largior quoius. κριοί, wolffo, quo—

